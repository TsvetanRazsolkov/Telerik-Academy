
## Facade

Описание

Фасадата е структурен шаблон за дизайн (structural design pattern). Самото име подсказва идеята зад този шаблон за дизайн – улеснява потребителите като скрива сложна логика и операции зад един метод – вместо сами да бъркаме из библиотеката и да инстанцираме класове, да се грижим за exception-и и подобни, просто използваме даден метод през фасадата.

Груб пример е четенето на файл като стринг. Първо трябва да отворим файла. После да си направим streamreader. После да запазваме някъде това което сме прочели – един stringbuilder. После в while цикъл, докато има следващ ред четем и записваме в stringbuilder-a. После връщаме резултата като викаме ToString метода на stringbuilder-a. Всичко това може да се постигне с един ред – статичния метод на File.ReadAllText представлява фасада за всичко изброено по-горе.

Зад фасадата се скриват всички сложни методи, а тези, които крайния потребител използва, се показват и се правят да се използват лесно.

Принципна схема:
![enter image description here](http://images.techhive.com/images/idge/imported/article/jvw/2003/05/jw-0530-designpatterns1-100156719-orig.jpg)

Пример с конкретна опростена имплементация е предоставен в съпровождащия C# проект с име *Facade*.

