
## Builder 

Описание

Builder е създаващ шаблон за дизайн (creational design pattern). Най-голямото му предимство е, че отделя конструирането на сложен обект от неговата имплементация, за да може същия строителен процес да се използва и за създаването на различни обекти.
Клиента създава един директор (класа който определя кой методи на стройтеля, кога, в какъв ред и как да се извикат и използват). После му подава различни имплементации на строителя (абстрактния клас строител дефинира самите стъпки, които всеки негов наследник трябва да има) и вика конкретните имплементации на методите от родителския клас в определена последователност.
Абстракцията може да се вдигне дори още повече, като се направи базов директор и негови имплементации с различна последователност на извикване на методите от строителя.
Груб пример е директор, който казва на строител как да направи кола – първо да сложи шаси, после гуми и после мотор. Строителя (абстрактния клас) предоставя точно тези три метода. Имплементация на строителя може да е Хонда– те изпълняват метода сложи мотор като постяват мотор на Хондаи т.н.
Този шаблон за дизайн решава проблема с прекалено многото параметри, необходими за създаването на обекти, конкретната нужда за определна последователност при това създаване на обекти и позволява наличието на различни конструкции.

Принципна схема:
![enter image description here](http://patterns.instantinterfaces.nl/current/document_files/image168.png)

Пример с конкретна опростена имплементация е предоставен в съпровождащия C# проект с име *Builder*.

